# Általános Szerződési Feltételek

### 1. Az ÁSZF hatálya

Az Általános Szolgáltatási Feltételek („ÁSZF”) tartalmazzák az **E-Gravír** (tulajdonos: Szabó Ernő ev., székhely:  1142 Budapest, Dorozsmai utca 187/B I/4., adószám: 90273229-1-42)​, mint szolgáltató (“Szolgáltató”) által üzemeltetett webáruház használatára vonatkozó általános szerződési feltételeket. Kérjük, hogy csak akkor vegye igénybe szolgáltatásainkat, amennyiben minden pontjával egyetért, és kötelező érvényűnek tekinti magára nézve. Jelen dokumentum nem kerül iktatásra, kizárólag elektronikus formában kerül megkötésre (nem minősül írásba foglalt szerződésnek), magatartási kódexre nem utal.

----

### 2. Szolgáltató adatai

- A szolgáltató neve: E-Gravír (Szabó Ernő ev.)
- Székhelye: 1142 Budapest, Dorozsmai utca 187/B I/4.
- Nyilvántartási száma: 59431558
- Adószáma: 90273229-1-42
- Elektronikus levelezési címe: info@e-gravir.hu
- Telefonszáma: +36 (70) 431-4408
- Tárhely szolgáltatója: MediaCenter Hungary Kft.

----

### 3. Alapvető rendelkezések

**3.1.** ​A jelen Szabályzatban nem szabályozott kérdésekre, valamint jelen Szabályzat értelmezésére a magyar jog az irányadó, különös tekintettel a Polgári Törvénykönyvről szóló 2013. évi V. törvény („Ptk.”) és az elektronikus kereskedelmi szolgáltatások, valamint az információs társadalommal összefüggő szolgáltatások egyes kérdéseiről szóló 2001. évi CVIII. törvény vonatkozó rendelkezéseire. A vonatkozó jogszabályok kötelező rendelkezései a felekre külön kikötés nélkül is irányadók.

**3.2.** A szolgáltató weboldala (www.e-gravir.hu) a szolgáltató kizárólagos szellemi tulajdonát képezi.

**3.3.** A szolgáltató kötelezettséget vállal arra, hogy rendelkezésre áll telefonon és emailben minden munkanap, 10:00 és 18:00 óra között. Amennyiben a szolgáltató nem fogadja a Felhasználó hívását,  úgy a lehető leghamarabb megpróbálja visszahívni őt.

----

### 4. Adatkezelési szabályok

A E-Gravír komolyan veszi ügyfelei adatainak védelmét. Itt tudja megtekinteni az általunk kiadott [Adatvédelmi nyilatkozatot]({{ route('page.privacy') }}).

----

### 5. Megvásárolható termékek, szolgáltatások köre

**5.1.** A Szolgáltató webáruházból a termékeket megvásárolhatja online, vagy személyes átvétellel is (előzetes telefonos időpont egyeztetést követően). A termékek árai tartalmazzák a 27%os áfát. A termékek feltüntetett árai nem tartalmazzák a szállítási díjakat, ezekről később olvashat.

**5.2.** A webshopban Szolgáltató részletesen feltünteti a termék nevét, leírását, a termékekről fotót jelenítet meg. A termékek adatlapján megjelenített képek kis mértékben eltérhetnek a valóságtól, bizonyos esetekben csak illusztrációként szerepelnek.

**5.3.** Amennyiben akciós ár kerül bevezetésre, Szolgáltató teljes körűen tájékoztatja Felhasználókat az akció időtartamáról, részleteiről.

----

### 6. Rendelés menete

**6.1.** Az egyes termékek aloldalain a "Tovább a megrendeléshez" vagy a "Megrendelés" gombra kattintva kezdheti el a megrendelés folyamatát.

**6.2.** A megrendelő űrlapban meg kell adja a személyes adatait (név, email cím, telefonszám), majd szállítási és fizetési módot kell válasszon.

**6.3.** A megrendelő űrlap alján szereplő összegzés blokkban a Felhasználó megtekintheti a terméket, és tájékozódhat (az esetleges szállítási költségekkel kiegészített) teljes fizetendő árról. Az ár az áfá-t már tartalmazza.

**6.4.** A megrendelést a "Rendelés elküldése" gombra kattintva véglegesítheti a Felhasználó. Ezt követően egy köszönőoldalra lesz irányítva, és visszaigazoló emailt kap a rendelése részleteiről.

**6.5.** Amennyiben Felhasználó véletlenül téves adatot adott meg a megrendelés során, úgy a Szolgáltatónak jeleznie kell emailben vagy telefonon a hibát. A Szolgáltató nem vállal felelősséget a hibásan megadott adatok vagy szállítási cím miatt esetlegesen bekövetkező téves kiszállításért.

**6.6.** Amennyiben Felhasználó törölni szeretné a rendelését, akkor a rendelést visszaigazoló emailben a "Rendelés törlése" linkre kattintva teheti ezt meg.

**6.7.** A szolgáltató webáruház köteles az igénybe vevő megrendelésének megérkezését az igénybe vevő felé elektronikus úton haladéktalanul visszaigazolni. Amennyiben e visszaigazolás az igénybe vevő megrendelésének elküldésétől számított, a szolgáltatás jellegétől függő elvárható határidőn belül, de legkésőbb 48 órán belül az igénybe vevőhöz nem érkezik meg, az igénybe vevő mentesül az ajánlati kötöttség vagy szerződéses kötelezettség alól. megrendelés és annak visszaigazolása akkor tekintendő a szolgáltatóhoz, illetve az igénybe vevőhöz megérkezettnek, amikor az számára hozzáférhetővé válik. A fenti szabályoktól eltérhetnek a felek, ha ebben megállapodtak.

----

### 7. Fizetési módok

**7.1. Fizetés hitelkártyával / bankkártyával**

Bankkártyával történő online fizetés a Barion rendszerén keresztül valósul meg. A bankkártya adatok a kereskedőhöz nem jutnak el, csak a Barion biztonságos felületén kell megadni azokat. A szolgáltatást nyújtó Barion Payment Zrt. a Magyar Nemzeti Bank felügyelete alatt álló intézmény, engedélyének száma: H-EN-I-1064/2013.

**7.2. Fizetés utánvéttel**

A Szolgáltató a megrendelt terméket legfeljebb 72 órán belül átadja a futárcégnek. A Felhasználó a termék megérkezésekor a postboxban vagy a futárnak fizeti ki a vételárat.

**7.3. Fizetés banki előreutalással**

Ha a Felhasználó előreutalással kíván fizetni, a termék vételárát az alább említett bankszámlára a fizetési információk kézhezvételétől számított 7 napon belül köteles átutalni. Az áru kiszállítását a szolgáltató akkor indítja el, amikor a rendelés ellenértéke beérkezett a bankszámlájára:

- Név: Szabó Ernő
- Bank: OTP Bank
- Számlaszám: 11773140-00439640

**7.4. Fizetés személyes átvételkor**

Fizikai üzlettel nem rendelkezünk, de lehetőség van a termék személyes átvételére is, ez esetben a Felhasználó (telefonon vagy emailben) előre időpontot köteles egyeztetni a szolgáltatóval. A termék vételárát a Felhasználó a helyszínen fizeti ki a szolgáltatónak, kizárólag készpénzben.

**7.5 Számlázás**

A szolgáltatónak joga van, hogy a vevő felé elektronikus számlát állítson ki. Az elektronikus számlát a vevő e-mailen PDF formátumban kapja meg. A vásárló nem jogosult a kiszámlázott forgalmi adót előzetes adólevonáshoz felszámítani.

----

### 8. Szállítási módok

**8.1. Futárszolgálattal**

A Szolgáltató vállalja, hogy a megrendelt terméket 3 munkanapon belül eljuttatja a futárcégnek. A futárszolgálattal való házhozszállítás díja egységesen 2500 Ft.

**8.2. Foxpost autómatába**

A szolgáltató vállalja, hogy a megrendelt terméket 3 munkanapon eljuttatja a FoxPost raktárába. A csomagautómatába történő szállítás díja egységesen 1500 Ft.

**8.3. Személyes átvétel**

Lehetőség van a termék személyes átvételére is (Cím: 1157 Budapest, Zsókavár utca 22.) a hét minden napján 10:00 és 21:00 között, de kizárólag előzetes telefonos vagy elektronikus levélben történő időpont egyeztetést követően.

**8.4.** A Felhasználónak - ha a Szolgáltató a megrendelt árut önhibáján kívül nem tudja elkészíteni (például az alapanyag beszállítójától nem kapta meg a terméket) - joga van visszalépni a szerződéstől. Ebben az esetben a Szolgáltató a Felhasználót haladéktalanul informálja és egy alternatív, hasonló terméket javasol számára. Ha nincs ilyen termék, vagy a Felhasználó nem kéri a felajánlott alternatív terméket, a Szolgáltató a Felhasználó általi esetleges (például: fizetés előreutalással) már eszközölt ellenszolgáltatásokat köteles haladéktalanul visszatéríteni.

**8.5.** Amennyiben a kiszállított árun szállításból adódó károk mutatkoznának, lehetőség szerint azonnal értesítendő a Szolgáltató ügyfélszolgálata, így a Szolgáltatónak így lehetősége van a fuvarozást végző vagy az azt biztosító cégnél keletkezett károk miatti reklamációt benyújtani. Amennyiben a Felhasználó elmulasztja a szállításból adódó kár jelzését, ennek semmiféle kihatása nincs a törvényes garanciális jogaira.

**8.6.** A megrendelések lehető legjobb teljesítése és a szállítás státuszáról a Felhasználó megfelelő tájékoztatása érdekében a szolgáltató átadja a Felhasználó e-mail címét és telefonszámát a mindenkori szállító vállalatnak (futárszolgálattal és csomagautómatába történő szállítás esetén). A szolgáltató a Felhasználó és saját érdekeit is egymáshoz képest egyenlő mértékűnek látja, kiváltképp, hogy a szállító kötelezettséget vállalt a személyes adatok lehető legnagyobb mértékű védelmére, illetve hogy az adatokat kizárólag a szállítási célokhoz használja fel.

----

### 9. A megrendelések feldolgozása és teljesítés

**9.1.** A beérkező megrendelések feldolgozása minden munkanap 10:00 és 21:00 között történik.

**9.2.** Az általános teljesítési határidő (ha az nem szerepel másként az ajánlatban) 1-3 nap. Ha Szolgáltató és Felhasználó a teljesítés időpontjában nem állapodtak meg, a Szolgáltató a Felhasználó felszólításában meghatározott időpontban vagy időn belül, felszólítás hiányában legkésőbb a megrendelésnek Szolgáltatóhoz való megérkezésétől számított harminc napon belül köteles a szerződés szerinti teljesítésre.

**9.3.** Ha Szolgáltató a szerződésben vállalt kötelezettségét azért nem teljesíti, mert a szerződésben meghatározott termék nem áll rendelkezésére, köteles erről Felhasználót haladéktalanul tájékoztatni, valamint Felhasználó által esetlegesen előre kifizetett összeget haladéktalanul, de legkésőbb harminc napon belül visszatéríteni. E kötelezettség teljesítése Szolgáltatót nem mentesíti szerződésszegése egyéb következményei alól.

----

### 10. Elállás joga

**10.1.** A fogyasztó és a vállalkozás közötti szerződések részletes szabályairól szóló 45/2014. (II.26.) Korm. rendelet szabályozása értelmében Felhasználó a megrendelt termék kézhez vételétől számított 14 napon belül indoklás nélkül elállhat a szerződéstől, visszaküldheti a megrendelt terméket indoklás nélkül.

**10.2.** Ha a Felhasználó az elállási jogát gyakorolni kívánja, az e szerződéstől való elállásra vonatkozó döntéséről egyértelmű nyilatkozatban (postán vagy e-mailben küldött levél útján) értesítenie kell a a Szolgáltatót a termékek visszaküldését megelőzően. Az elállási határidő betartása érdekében elegendő, ha a Felhasználó ezen időtartam lejárta előtt küldi el az elállás jogának gyakorlására vonatkozó értesítést.

**10.3.** A szerződéstől való elálláshoz a Felhasználó köteles az árukat indokolatlan késedelem nélkül, de a szerződéstől való elállására vonatkozó értesítés számunkra történő megküldésétől számított 14 napon belül az alábbi címre visszaküldeni vagy leadni személyesen (Név: Szabó Ernő, Cím: 1157 Budapest, Zsókavár utca 22.)

**10.4.** Mivel a termék egyedi készítésű és személyre szóló, tekintettel arra, hogy a visszaérkező terméket a Szolgáltató már nem tudja újraértékesíteni, a Szolgáltató fenntartja magának a jogot a visszatérítendő összeg (eredeti vételár + szállítás) 50%-al való csökkentésére.

**10.5.** A visszatérítés során ugyanazt a kifizetési módot alkalmazzuk (kivéve utánvéttel való készpénzes fizetés), mint amelyet a Felhasználó az eredeti ügylet során alkalmazott kivéve, ha a Felhasználó más kifizetési módhoz kifejezetten beleegyezését adja; mindenesetre ezen visszatérítés következményeképpen a Felhasználót semmilyen extra díj nem terheli.

**10.6.** A visszatérítést mindaddig visszatarthatjuk, amíg vissza nem kaptuk az árut, vagy a Felhasználó bizonyítékot nem szolgáltatott arra vonatkozóan, hogy azokat visszaküldte azt: a kettő közül a korábbi időpontot kell figyelembe venni.

**10.7.** A határidő betartása akkor teljesül, ha a Felhasználó a 14 napos időszak letelte előtt visszaküldi az árukat. Az áruk visszaküldésének költségeit a Felhasználó viseli.

----

### 11. Garancia, jótállás

A szolgáltató termékeire garanciát nem vállal. Meghibásodás esetén forduljon ügyfélszolgálatunkhoz.

----

### 12. Panaszkezelés

**12.1.** A szolgáltató köteles a Felhasználót tájékoztatni a székhelyéről, a panaszügyintézés helyéről - ha az nem egyezik meg a forgalmazás, illetve értékesítés helyével - és az adott tevékenység, kereskedelmi forma vagy módszer sajátosságaihoz igazodó módjáról, valamint a panaszok közlése érdekében a vállalkozás vagy a vállalkozás ügyfélszolgálatának levelezési címéről és elektronikus levelezési címéről, illetve internetes címéről, telefonszámáról.

**12.2.** Az Európai Bizottság egy platformot biztosít arra a célra, hogy a vállalatok és a fogyasztók egymás között felmerült vitáikat online rendezhessék. Ez a platform az alábbi linken található: [www.ec.europa.eu/consumers/odr](https://www.zooplus.hu/info/legal/www.ec.europa.eu/consumers/odr) továbbá a Budapesti Békeltető Testületnek jogában áll határokon átnyúló vitákat rendezni.

----

### 13. Vegyes rendelkezések

**13.1.** A Szolgáltató és Felhasználó vitás ügyeiket békés úton próbálják rendezni. Felhasználó és a Szolgáltató a jelen Szabályzat hatálya alá tartozó, megegyezéssel 30 (harminc) naptári nap alatt nem rendezhető esetleges jogvitákra nézve kikötik a Fővárosi Bíróság/Törvényszék illetékességét.

**13.2.** Ha a Felhasználó szerződést köt a Szolgáltatóval, a Szolgáltató fenntartja a jogot ahhoz, hogy hasonló áruinak vagy szolgáltatásainak reklámozására, email marketinges célra használja. A Felhasználónak bármikor jogában áll az elektronikus levelezési címe használatát visszavonni, ezt a Szolgáltatótól emailben kérvényezheti (info@e-gravir.hu).

**13.3** A Szolgáltató fenntartja magának a jogot, hogy az általa készített egyedi termékekről készült fényképeket referenciaként felhasználja a weboldalán, a Szolgáltató kreatív munkájának és szolgáltatásainak bemutatása érdekében. Amennyiben a Felhasználó nem kívánja saját termékének megjelenítését, akkor emailben vagy telefonon történő közlést követően a Szolgáltató köteles a weboldalról eltávolítani.

----

Ezen ÁSZF a 2025. 03. 24.-ei állást tükrözi.